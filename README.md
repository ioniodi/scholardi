# scholardi


## Διαδικασία

Το αποθετήριο αυτό περιέχει δύο χρήσιμα ruby gems (jekyll-scholar, minimal-mistakes-theme) τα οποία όμως μπορούν να εκτελεστούν μόνο στον τοπικό υπολογιστή. [Για την πραγματοποίηση των δοκιμών μας θα πρέπει να συντηρούμε δύο κλαδιά στο αποθετήριο μας](https://stackoverflow.com/questions/28249255/how-do-i-configure-github-to-use-non-supported-jekyll-site-plugins/28252200#28252200), το master το οποίο περιέχει τον πηγαίο κώδικα και μπορεί να εκτελεστεί στον τοπικό υπολογιστή, και το gh-pages, το οποίο περιέχει τις στατικές σελίδες που προκύπτουν, οι οποίες μπορούν να εξυπηρετηθούν από το σύστημα Github Pages.


Για κάθε σελίδα ή αλλαγή που κάνετε θα πρέπει πρώτα να δημιουργείτε ένα νέο κλαδί και μετά να κάνετε ένα αίτημα ενσωμάτωσης το οποίο συνοδεύεται από περιγραφικό τίτλο και σχόλιο με το ΑΜ σας. Για παράδειγμα, αν θέλετε να στείλετε δύο νέα ή αλλαγμένα αρχεία θα πρέπει να δημιουργήσετε ένα κλαδί για κάθε ένα, γιατί μπορεί να θέλουμε να κάνουμε δεκτό μόνο το ένα από τα δύο, π.χ., γιατί το ένα μπορεί να έχει κάποιο λάθος το οποίο δημιουργεί πρόβλημα στο κεντρικό αποθετήριο. Ολα τα αιτήματα ενσωμάτωσης προς το κεντρικό αποθετήριο που απορρίπτονται με αιτιολόγηση είναι ευθύνη σας να τα διορθώσετε και να τα στείλετε πάλι σωστά διαφορετικά η βαθμολόγηση για το αντίστοιχο αίτημα δεν θα είναι πλήρης ή θα είναι μηδενική ανάλογα με το λάθος που έχει γίνει. Για να μειώσουμε τα αιτήματα που απορίπτονται θα πρέπει να δοκιμάζετε πρώτα τις αλλαγές και προσθήκες που κάνετε στο τοπικό αντίγραφο σας.
